#Storia #TODO

## Timeline
```timeline
[line-3, body-1]
+ 
+ 1900
+ Sale al trono Vittorio Emanuele III

+
+ 1901
+ Inizio età giolittiana

+ 
+ 1903
+ Giolitti diventa primo ministro

+
+ 1905
+ Le ferrovie sono statalizzate

+
+ 1906 
+ Nasce la confederazione generale del lavoro

+
+ 1911
+ Inizio della conquista della Libia


+
+ 1912
+ Suffragio universale maschile<br>Conclusione dell'impresa libica<br>congresso di Reggio emilia

+
+ 1913
+ Patto gentiloni

+
+ 1914
+ Giolitti cede la guida del governo a Salandra<br>Settimana rossa
```

---
## Le riforme sociali e lo sviluppo economico

Salito al trono nel **1900**, Vittorio Emanuele III affidò il governo all'esponente della sinistra liberale Giuseppe Zanardelli. Al suo ritirò diventò primo ministro Giovanni Giolitti (**1903**). Convinto che il miglioramento delle condizioni di vita dei lavoratori avrebbe avvantaggiato tutto il corpo sociale, egli rese effettivo il diritto di sciopero e realizzò un avanzata legislazione sociale a tutela delle categorie più deboli. In particolare attuò un'importante riforma per diffondere l'itruzione elementare, che passò sotto il controllo dello Stato. La sua oculata amministrazione del bilancio statale incrementò il valore della moneta italiana e agevolò il risparmio e l'attività industriale, la cui produttività raddoppò tra il 1900 e il 1913. Giolitti incrementò le opere pubbliche, soprattutto estese e nazionalizzò la rete ferroviaria e promosse l'apertura del traforo del Sempione. Il suo lungo governo lasciò comunque irrisolti alcuni gravi problemi che afflieggevano l'Italia: analfabetismo e povertà, che colpivano ancora ampie zone del paese, e il divario nello sviluppo e nella modernizzazione tra il nord e il sud. Per queste ragioni, nei primi quindici anni del Novecento, l'emigrazione italiana, rivolta soprattutto verso l'America, raggiunse il picco massimo (circa 600.000 persone all'anno).

---

## Il sistema politico giolittiano

Tra le importanti iniziative politiche di Giolitti, la più importante fu l'ampliamento del diritto di voto (**1912**), che venne esteso a tutti i cittadini di sesso maschile purchè avessero compiuto 30 anni oppure 21 anni se erano in grado di leggere e scrivere o se avevano svolto il servizio militare: il numero degli elettori passò cosi da quasi 3.300.000 a 8.600.000.
Allo scopo di allargare le basi della classe politica italiana, Giolitti cercò l'appoggio dei socialisti e dei cattolici, due forze che non si erano fino ad ora identificate con il sistema parlamentare. La partecipazione dei socialisti di Turati al primo governo Giolitti non fu possibile a causa dell'opposizione dell'ala rivoluzionaria del partito socialista. L'intesa con i cattolici sfociò in un accordo segreto (patto Gentiloni, **1913**), in base al quale i cattolici avrebbero sostenuto alle elezioni i deputati liberali in cambio dell'abbandono della politica anticlericale. All'interno del cattolicesimo italiano, intanto, si veniva precisando un orientamento liberale, aprto a una più attiva partecipazione alla vita politica del paese.
Il principale esponente di questa linea fu il sacerdote Romolo Murri, fondatore di un movimento che verrà poi chiamato "Democrazia cristiana italiana". Anche il sacerdote siciliano Luigi Sturzo cercava di qualificare la partecipazione cattolica alla politica, creando un partito di carattere democratico e popolare, autonomo dall'autorità ecclesiastica e capace di aggregare i ceti più deboli sulla base dei valori cristiani.

---

## La guerra in Libia e la caduta di Giolitti

In politica estera Giolitti decise di allontanarsi dall'alleanza con Germania e Austria-Ungheria e di avvicinarsi a Francia e Gran Bretagna, il cui appoggio avrebbe potuto favorire un ampliamento coloniale dell'Italia e un suo rafforzamento nel contesto internazionale. In tal modo egli poté preparare diplomaticamente la conquista della Libia (che allora faceva parte dell'impero ottomano). L'avventura coloniale, fortemente voluta dal movimento nazionalista, iniziò il 29 settembre **1911** e si concluse nell'ottobre **1912** con la conquista della Tripolitania e della Cireneica.
L'impresa libica comportò una spaccatura nel partito socialista tra i riformisti, favorevoli al conflitto, e la maggioranza pacifista, contraria ad ogni tipo di guerra imperialistica. Dopo il congresso di reggio emilia (**1912**) alcuni riformisti, guidati da Filippo Turati, rimasero nel PSI; altri, guidati da Leonida Bissolati e Ivanoe Bonomi, dettero vita al partito socialista riformista italiano.
Nel **1914** Giolitti cedette il governo al liberale moderato Antonio Salandra, mentre la situazione sociale si andava inasprendo sulla spinta di una forte protesta operaia e contadina, culminata in uno sciopero generale che si protrasse, tra agitazioni e tumulti, per sette giorno ("Settimana rossa", giugno **1914**)