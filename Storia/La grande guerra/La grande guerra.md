#Storia #TODO 
## Timeline
```timeline
[line-3, body-1]
+ 1914
+ 28 giugno
+ Assassinio di Francesco ferdinando

+
+ 28 luglio
+ Dichiarazione di guerra alla serbia

+ 
+ 4 agosto
+ Invasione del belgio

+ 1915
+ 26 aprile
+ Patto di Londra

+
+ 24 maggio
+ Entrata in guerra dell'Italia

+
+ giugno-dicembre
+ Battaglie dell'isonzo

+ 1916
+ 21 febbraio e 1 luglio
+ Battaglie di Verdun e della Somme

+
+ maggio
+ Spedizione punitiva austriaca

+
+ 9 agosto
+ Conquista di Gorizia

+ 1917
+ 23-24 ottobre
+ Sfondate linee di Caporetto

+
+ 6 aprile
+ Dichiarazione di guerra da parte dell'USA

+ 1918
+ marzo
+ Pace di Brest-Litovsk

+
+ luglio
+ Seconda battaglia della Marna

+
+ 24 ottobre
+ Disfatta austriaca

+
+ 11 novembre
+ Armistizio tedesco
```
---
## L'illusione della guerra lampo

Nel primo decennio del Novecento il quadro internazionale era caratterizzato dall'antagonismo, sia in campo economico che politico, tra le grandi potenze europee. Nel **1914** la situazione era così tesa che bastò un episodio locale per rompere il precario equilibrio. così, in seguito al l'uccisione a Sarajevo dell'erede al trono austro-ungarico Francesco Ferdinando per mano serba (**28 giugno 1914**), l'impero austro-ungarico dichiarò guerra alla Serbia (**28 luglio**). Il sistema delle alleanze allargò il conflitto: la Germania entrò in guerra a fianco del l'Austria-Ungheria (Imperi centrali) contro la Russia e la Francia, schieratesi con la Serbia. Per prendere alle spalle l'esercito francese, i tedeschi invasero il Belgio neutrale (**4 agosto 1914**). La Gran Bretagna allora entrò in guerra a fianco della Francia, a cui era legata dalla Triplice Intesa. La resistenza dei belgi dette ai francesi il tempo di organizzarsi e fermare i tedeschi presso il fiume Marna. Da una guerra di movimento si passò allora a una guerra di posizione, combattuta nelle trincee. Nel frattempo si scatenò anche la guerra sul mare tra tedeschi e inglesi per impedire i rifornimenti di armi e merci. con l'ingresso dell'impero ottomano a fianco degli Imperi centrali e del Giappone a fianco dell'Intesa, il conflitto assunse un carattere mondiale.

---
## L'italia dalla neutralità all'interventismo

L'Austria-Ungheria aveva dato inizio a una guerra offensiva in contrasto con quanto prevedeva il trattato della Triplice Alleanza. L'Italia dunque aveva dichiarato di voler restare neutrale. Da quel momento però imperversò nel paese uno scontro tra neutralisti e interventisti. Mentre aumentavano le manifestazioni pubbliche degli interventisti, il governo firmò un accordo segreto (patto di Londra, **26 aprile 1915**) con l'Intesa. Forte dell'appoggio del re, il primo ministro Salandra ottenne i pieni poteri e il **24 maggio 1915** l'Italia entrò in guerra a fianco dell'Intesa.

---
## 1915-1916: la guerra di posizione

Nel 1915 sul versante orientale la ritirata delle truppe russe e la capitolazione della Serbia avevano permesso il consolidamento di un fronte ininterrotto dal Baltico all'Egeo. Nel frattempo l'esercito italiano, al comando del generale Luigi Cadorna, iniziò le operazioni sul confine austriaco, arrestandosi presso Gorizia, mentre le quattro battaglie dell'Isonzo (**giugno-dicembre 1915**) dettero risultati modesti. Anche sul fronte occidentale nel **1916** le battaglie di Verdun e della Somme si conclusero senza vincitori né vinti. In risposta al blocco navale imposto da Gran Bretagna e Francia, la Germania lanciò la guerra sottomarina che mise in difficoltà l'Intesa, i cui rifornimenti avvenivano soprattutto via mare. Nel **maggio 1916** gli austriaci attuarono una "spedizione punitiva" contro l'esercito italiano che dovette arretrare ma riuscì a riconquistare le posizioni perdute grazie anche all'intervento dei russi. Il nuovo governo Boselli dichiarò guerra alla Germania, dopo che le truppe italiane avevano conquistato Gorizia (**9 agosto**). Intanto aumentavano le istanze pacifiste: i socialisti, l'opinione pubblica in Austria-Ungheria e in Germania e lo stesso Benedetto XV che propose ai paesi dell'Intesa di porre termine all"'inutile strage".

---
## Il fronte interno e l'economia di guerra

La guerra si combatteva anche nei cosiddetti "fronti interni": tutta l'attività economica dei paesi coinvolti nel conflitto era infatti rivolta alle necessità militari; le industrie erano state convertite verso la produzione bellica, i consumi alimentari erano stati razionati e i prezzi sottoposti a rigidi controlli; anche le donne furono impiegate nella produzione. In tutti i paesi sorsero organismi di Stato preposti a dirigere l'economia bellica; inoltre si richiedeva ai cittadini di sottoscrivere prestiti di guerra. Nonostante la propaganda e un pesante controllo sull'informazione, erano però numerosi gli episodi di insofferenza: tentativi di ammutinamento e diserzioni tra le truppe e, tra i civili, manifestazioni di protesta e scioperi.

---

## 1917-1918: la fase finale della guerra

Il 1918 fu decisivo per le sorti della guerra. A seguito della rivoluzione d'ottobre, la Russia abbandonò il conflitto (pace di Brest-Litovsk, **marzo 1918**). Gli austro-tedeschi poterono così concentrare tutte le proprie forze sul fronte occidentale. Gli austriaci riuscirono a sfondare le linee italiane a Caporetto (**23-24 ottobre 1917**); il nuovo governo guidato da Vittorio Emanuele Orlando e il nuovo comandante dell'esercito Armando Diaz furono però in grado di fermare l'avanzata straniera lungo il Piave. Nel frattempo, nell'**aprile 1917**, gli stati Uniti avevano dichiarato guerra alla Germania, fornendo all'Intesa un notevole apporto di uomini e mezzi. Germania e Austria-Ungheria, ormai in crisi, scatenarono le ultime due fallimentari offensive: una tedesca contro gli anglo-francesi nella seconda battaglia della Marna (**luglio 1918***) e una austriaca contro gli italiani sul Piave, cui seguì una controffensiva terminata con la disfatta austriaca di Vittorio veneto (**24 ottobre 1918**) e la firma dell'armistizio a Villa Giusti. Nel **novembre 1918** anche la Germania firmò l'armistizio a Compiègne. L'impero tedesco e quello austro-ungarico dichiararono decaduti i rispettivi regnanti e si trasformarono in repubbliche.